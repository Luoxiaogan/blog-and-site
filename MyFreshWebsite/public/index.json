[{"content":" 于是予有叹焉。古人之观于天地、山川、草木、虫鱼、鸟兽，往往有得；以其求思之深，而无不在也。夫夷以近，则遊者众；险以远，则至者少；而世之奇伟瑰怪非常之观，常在于险远，而人之所罕至焉；故非有志者，不能至也。有志矣，不随以止也，然力不足者，亦不能至也；有志与力，而又不随以怠，至于幽暗昏惑，而无物以相之，亦不能至也。然力足以至焉而不至，于人为可讥，而在己为有悔；尽吾志也，而不能至者，可以无悔矣，其孰能讥之乎？此予之所得也。\n","permalink":"http://localhost:1313/blog-and-site/posts/post3/","summary":"于是予有叹焉。古人之观于天地、山川、草木、虫鱼、鸟兽，往往有得；以其求思之深，而无不在也。夫夷以近，则遊者众；险以远，则至者少；而世之奇伟瑰怪非常之观，常在于险远，而人之所罕至焉；故非有志者，不能至也。有志矣，不随以止也，然力不足者，亦不能至也；有志与力，而又不随以怠，至于幽暗昏惑，而无物以相之，亦不能至也。然力足以至焉而不至，于人为可讥，而在己为有悔；尽吾志也，而不能至者，可以无悔矣，其孰能讥之乎？此予之所得也。","title":"Miscellaneous"}]